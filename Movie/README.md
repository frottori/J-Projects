# Movie
## *Ανάπτυξη εφαρμογής καταχώρησης στοιχείων κινηματογραφικών ταινιών σε Java.* 

Αντικείμενο της εργασίας είναι **ανάπτυξη** μιας εφαρμογής **Java** με **GUI**, η οποία να επιτρέπει την  **καταχώρηση**  στοιχείων  για  **κινηματογραφικές  ταινίες**,  σύμφωνα  με  τις  αναλυτικές προδιάγραφες  που  περιγράφονται  στη  συνέχεια  της  εκφώνησης.  Τα  στοιχεία  που καταγράφονται για κάθε ταινία είναι τα εξής: 

1. Ο κωδικός της ταινίας (αποδίδεται από την εφαρμογή) 
1. Ο τίτλος 
1. Η χρονολογία κυκλοφορίας (μόνο το έτος) 
1. Η διάρκεια (σε λεπτά) 
1. Η κατηγορία (π.χ. κωμωδία, περιπέτεια, κλπ.) 

Εκτός από αυτά τα στοιχεία, θα πρέπει **υποχρεωτικά να προσθέσετε** και άλλα **3 στοιχεία** της επιλογής σας, τα οποία θα μπορούσαν να περιλαμβάνονται σε πραγματική περιγραφή μιας ταινίας.  

## **Λειτουργικές προδιαγραφές της εφαρμογής**

Η εφαρμογή θα πρέπει υποχρεωτικά να περιλαμβάνει τρία ξεχωριστά παράθυρα: 

1. ***Παράθυρο καταχώρησης ταινίας*** 

Χρησιμοποιείται σαν σημείο **εκκίνησης** της εφαρμογής. Σε αυτό το παράθυρο, ο χρήστης θα εισάγει τα στοιχεία για να καταχωρήσει μια **νέα** **ταινία** στο σύστημα.Το παράθυρο θα πρέπει να περιέχει τα κατάλληλα **συστατικά** (π.χ. Label, TextField, ComboBox, CheckBox κλπ.) για να **εισαχθούν** όλα τα στοιχεία της ταινίας που περιγράφονται στην εισαγωγή (τα **κοινά** συν τα **3 της επιλογής** σας). Το στοιχείο ***Κωδικός ταινίας*** δεν θα καταχωρείται από τον χρήστη αλλά θα αποδίδεται αυτόματα από την εφαρμογή. Μπορεί να είναι ο,τιδήποτε τύπου επιλέξετε (π.χ. String). 

Το παράθυρο αυτό θα πρέπει να περιέχει επίσης **τέσσερα** **κουμπιά**, τα οποία να εκτελούν τις ακόλουθες ενέργειες: 

- **Αποθήκευση** των στοιχείων που μόλις έχουν εισαχθεί. Η αποθήκευση όλων των ταινιών θα γίνεται **σε ΕΝΑ μοναδικό αρχείο txt**. Το όνομα και η θέση του αρχείου δεν θα επιλέγεται από το χρήστη αλλά θα είναι ρυθμισμένο εκ των προτέρων μέσα στον κώδικα της εφαρμογής (hardcoded). Κάθε γραμμή του αρχείου θα αντιστοιχεί σε μία ταινία.  Η  γραμμογράφηση  του  αρχείου  θα  πρέπει  να  αποφασιστεί  από  εσάς.  Η εφαρμογή θα πρέπει **να μην επιτρέπει** την καταχώρηση μιας ταινίας εφόσον ο **τίτλος** της και η **χρονολογία** **κυκλοφορίας** είναι ακριβώς οι ίδιες με κάποια υφιστάμενη εγγραφή.  Επίσης,  **δεν**  θα  πρέπει  να  επιτρέπεται  η  καταχώρηση  εάν  δεν  είναι συμπληρωμένα **όλα** τα στοιχεία. Και στις δυο περιπτώσεις θα πρέπει να εμφανίζεται κατάλληλο μήνυμα λάθους. Μετά την αποθήκευση της ταινίας, τα πεδία θα πρέπει να καθαρίζονται **αυτόματα** ώστε να επιτρέπεται η καταχώρηση νέας εγγραφής. 
- **Στατιστικά**: θα πρέπει να εκκινεί το παράθυρο στατιστικών. 
- **Πληροφορίες  εφαρμογής**:  θα  πρέπει  να  εκκινεί  το  παράθυρο  παρουσίασης  των πληροφοριών της εφαρμογής (***About***). 
- **Κλείσιμο**:  θα  πρέπει  να  κλείνει  την  εφαρμογή.  Πριν  το  κλείσιμο  θα  πρέπει  να ενημερώνει το χρήστη εάν υπάρχουν στοιχεία που **δεν έχουν αποθηκευτεί**. 

Οι επιλογές αυτές θα πρέπει να παρέχονται **σε κουμπιά,** κατάλληλα τοποθετημένα πάνω στο παράθυρο καθώς επίσης και σε αντίστοιχα **στοιχεία μενού**. Η επιλογή εξόδου πρέπει να παρέχεται επίσης και με το κλείσιμο του **παραθύρου**. 

2. ***Παράθυρο στατιστικών*** 

Στο **παράθυρο** αυτό  θα πρέπει να παρουσιάζονται **στατιστικές** πληροφορίες σχετικά με τις καταχωρημένες ταινίες: 

- Συνολικός **αριθμός** καταχωρημένων ταινιών 
- Μέσος όρος **διάρκειας**  όλων των ταινιών (σε λεπτά), 
- **Κατηγορία** με τις περισσότερες ταινίες (και **αριθμός** ταινιών που ανήκουν σε αυτή) 
- **Παλαιότερη** ταινία (Τίτλος και χρονολογία κυκλοφορίας) 
- **Νεότερη** ταινία (Τίτλος και χρονολογία κυκλοφορίας) 

Τέλος, θα πρέπει να περιέχει ένα **κουμπί**, κατάλληλα τοποθετημένο, το οποίο να κλείνει το παράθυρο επιστρέφοντας στο προηγούμενο που είναι ήδη ανοιχτό. 

3. ***Παράθυρο πληροφοριών (About)*** 

Σε αυτό θα παρουσιάζονται ***πληροφορίες*** σχετικά με την εφαρμογή και τον προγραμματιστή (developer) αυτής. Οι πληροφορίες αυτές θα πρέπει να περιλαμβάνουν υποχρεωτικά τα κάτωθι στοιχεία: 

- **Όνομα** εφαρμογής 
- **Ονοματεπώνυμο** του προγραμματιστή 
- **Αριθμό μητρώου** του προγραμματιστή 
- Χρονικό **διάστημα ανάπτυξης** του project (από-έως) 
- **Λογότυπο** της εφαρμογής (εικόνα).** 

Εκτός των παραπάνω στοιχείων, μπορεί να περιέχει και οποιοδήποτε επιπλέον στοιχείο της επιλογής σας. Τέλος, θα πρέπει να περιέχει ένα **κουμπί**, κατάλληλα τοποθετημένο, το οποίο να κλείνει το παράθυρο επιστρέφοντας στο προηγούμενο που είναι ήδη ανοιχτό. 

## **Γενικές οδηγίες** 

Για την ανάπτυξη του **Graphical User Interface** θα πρέπει να χρησιμοποιήσετε **αποκλειστικά** τις βιβλιοθήκες SWING ή/και AWT. Όλα τα κείμενα πάνω στο GUI (ετικέτες, τίτλοι, κλπ.), θα πρέπει να είναι στην ίδια γλώσσα (είτε στα Αγγλικά είτε στα Ελληνικά). Τα στοιχεία των ταινιών μπορούν να είναι στην κατάλληλη γλώσσα ανάλογα με την προέλευση της ταινίας. Για όποια χαρακτηριστικά της εφαρμογής δεν υπάρχουν ακριβείς οδηγίες ή προδιαγραφές, θα πρέπει να **αποφασίσετε μόνοι σας**, όπως π.χ.: 

- το είδος των συστατικών που θα χρησιμοποιήσετε (π.χ. Label, TextFields, ComboBox, CheckBox κλπ.) από τις βιβλιοθήκες AWT ή/και SWING.  
- για τη σχεδίαση των *παραθύρων* της εφαρμογής και τη διάταξη των συστατικών πάνω σε αυτές.  
- τα ονόματα των συστατικών πάνω στο GUI (π.χ. τις ετικέτες των buttons, labels, κλπ),  
- τα ονόματα και τη διάταξη των στοιχείων του *μενού* 

Ο σκοπός σας είναι το GUI της εφαρμογής να είναι **λειτουργικό**, **εύχρηστο** και **κατανοητό** στον τελικό χρήστη. 
